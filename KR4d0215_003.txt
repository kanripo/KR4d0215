# -*- mode: mandoku-view; -*-
#+TITLE: 拙齋文集
#+DATE: 2015-08-24 23:59:12.800031
#+PROPERTY: ID KR4d0215
#+PROPERTY: BASEEDITION WYG    
#+PROPERTY: JUAN 卷三
<pb:KR4d0215_WYG_003-1a>¶
欽定四庫全書¶
　拙齋文集巻三　　　　　宋　林之竒　撰¶
　　五言古詩¶
　　　示張直温¶
築山必使髙鑿井必使深百正戒淺近盛徳羞浮沉焉¶
有尺寸枝能棲埀天禽焉有升斗泉能容横江鱘借兹¶
論物理足以開君心嗌在容不足弱在力不任大道如¶
路然固無古與今¶
<pb:KR4d0215_WYG_003-1b>¶
　　　朝乗¶
朝乗日車出暮載星影還顛㝠朝暮中出入咫尺間已¶
覺素志非更知人理艱小利専欲速大徳不踰閑¶
　　　田漏¶
古星昬曉中寒暑已不疑田家更置漏寸晷亦欲知汗¶
與水俱滴身隨隂屢移誰當哀此勞徃徃奪其時¶
　　　雜詠¶
懐王自墮馬賈傅至死悲古人事一職豈敢茍然為哭¶
<pb:KR4d0215_WYG_003-2a>¶
死非為生吾心良不欺㴞滔聲利間絳灌亦何知¶
　　　看白雲愛而成詩¶
秋風吹白雲觸處自何谷初猶半洞門歘出遍巖腹零¶
落依水湄片段掛枯木餘影透微白滅跡混空緑煙蘿¶
自翳島溆荇徒縈曲安知蒼梧野下覆猿鳥哭誰能乆¶
徘徊返顧視黄鵠¶
　　　舉舉媚學子¶
舉舉媚學子居曰不吾知知而有不能無乃失於欺不¶
<pb:KR4d0215_WYG_003-2b>¶
知未為患不欺浩難期咄哉天下懐何以天下為¶
　　　呼雞¶
雞呼雞来前犬嗾犬至止夫豈必可召役以食乃爾今¶
吾曷為悲人而雞犬為自計無自存西山謝夷齊¶
　　　秋懐¶
槭槭庭樹葉朝零非昔稠呦呦草蟲鳴暮急曉未休爾¶
蟲無不平豈亦有哀憂胡為勞呻吟與士感傷投壯士¶
亦何者哀哦與蟲酬所抱不列陳調苦難謡謳極目有¶
<pb:KR4d0215_WYG_003-3a>¶
逺見直懐羞曲求蒿藜襲久安功名忘前収日月忽¶
未幾天地今復秋少壯負所懐老大安能謀生無及人¶
功死骨埋泉羞胡為不奮飛徒與寒餓讎¶
　　　四事¶
㑹有四不赴時有四不出無貴亦無賤無固亦無必里¶
閈閒過從身安心自逸如此三十年幸逢太平日¶
　　　髙竹¶
髙竹碧相倚自能發餘清時時微風来萬葉同一聲道¶
<pb:KR4d0215_WYG_003-3b>¶
汚得夷理物虚含逺情階前閒歩人意思何清平¶
　　　村居¶
日影滿松忩雲開雨初止晴林梨栗熟曉巷児童喜牛¶
羊深澗下鳬雁寒塘裏田父酒新成瓶甕饋隣里¶
　　　新晴山月¶
髙松漏踈月落影如畫地徘徊愛其平夜乆不能寐怯¶
風池荷巻病雨山果墜誰伴予苦吟滿林啼絡緯¶
　　　屬疾梧軒¶
<pb:KR4d0215_WYG_003-4a>¶
髙梧覆新葉滿院發華滋白日一何永清隂閒自移暖¶
蟲埀到地晴鳥語多時病肘倚枯几泊然忘所思¶
　　　謝公定和二范秋懐¶
西風一葉脫迹已不可掃巷有白馬生朝回焚諫草誰¶
云事君難是亦父子間所要功補衮不言能犯顔¶
　　　宿舊彭澤懐陶令¶
潛魚願深渺淵明無由逃彭澤當此時沉冥一世豪司¶
馬寒如灰禮樂夘金刀(闕八/字)元亮凄其望諸葛骯髒猶¶
<pb:KR4d0215_WYG_003-4b>¶
漢相時無益州牧指撝用諸將平生本朝心嵗月閲江¶
浪空餘詩語工落筆九天上向來非無人此友獨可尚¶
屬余剛制酒無用酌杯盎欲招千載魂斯文或宜當¶
　　　題宛陵張待舉曲肱亭¶
仲蔚蓬蒿宅宜城詩句中人賢忘巷陋境勝失途窮寒¶
葅書萬巻零亂剛直胷偃蹇勲業外嘯歌山水重晨雞¶
催不起擁被聴松風¶
　　　春日雜書¶
<pb:KR4d0215_WYG_003-5a>¶
昨日為雨備今晨天乃風障風謹自保通夕雪迷空備¶
一常失計盡備力不供因之置不為拱手受禍凶當為¶
不可讓任彼萬變攻築室如金石何勞計春冬此道簡¶
且安古來家國同¶
　　　賀雨拜表¶
羣雲雨事畢振旅不復陣掃天無一塵千里還綠潤晨¶
朝大明賀沙路萬蹄印朝元泛翠瓦佳氣去人近頗聞¶
避斧扆侑膳徹龍筍願君愛物心從此至堯舜¶
<pb:KR4d0215_WYG_003-5b>¶
　　　雨後出城馬上作¶
既雨天氣佳微雲淡如掃欲尋煙際鐘騎馬河邊草紫¶
椹飽黄鸝人家夏蠶老田婦踏繅車隔籬語音好嗟我¶
一何愚讀書浪枯槁不及此中人終年客長道¶
　　　江月圖¶
冥冥一月輕不知水與天獨於顥氣中仰見素璧圓超¶
然狂道士起視清夜䦨自拈白玉笛吹此江月寒想當¶
萬籟息逸響流空煙我從江海來形留意先還何當買¶
<pb:KR4d0215_WYG_003-6a>¶
漁篷追此水墨仙¶
　　七言古詩¶
　　　送葛都官南歸¶
不羨新為赤縣尹惟羨暫向江南歸江南羃羃梅雨時¶
風㠶差差並鳥飛罾竿夾㟁長若桅水籠畜魚鮮且肥¶
家在千山古溪上先應喜鵲噪門扉¶
　　　滄洲亭懐古¶
瀟水悠悠天際来夹江古木抱山回栅中人物不滿把¶
<pb:KR4d0215_WYG_003-6b>¶
日晏市散多蒼苔九疑巉天古雲埋遥想帝子龍車迴¶
心衰目極何可望九歌寂𡨜令人哀¶
　　　縦歩湘西¶
今朝不易得天晴閒過江西取意行忽然林外見山色¶
又向橋邊聞水聲綠竹長松間桃李天然翠幙圍羅綺¶
日暮歸舟醉不知晚風吹過湘江水¶
　　　謁客¶
入門投謁吏翩翩我非欲見禮則然異哉賓主兩無語¶
<pb:KR4d0215_WYG_003-7a>¶
客起疾如走避燃我已不恭愧昔賢忍使泥塗朝衣冠¶
人生暫聚鴻集川春風吹飛何後先¶
　　　墨染絲¶
繰絲自喜如霜白輸入官家吏嫌黒手持退印競傳呼¶
倐見長條染深墨墨絲歸織家人衣别買輸官吏嗔遲¶
寄言敵國與三軍汝得豐衣民苦辛¶
　　　豫章别李元中宣徳¶
舊聞諸李隠龍眠伯時已老元中少一行作吏各天涯¶
<pb:KR4d0215_WYG_003-7b>¶
故人落落踈星曉西山影裏識君面碧照草江眸子瞭¶
向来問道渺多岐只今領畧歸𤣥妙老鳳埀頭噤不語¶
古木查牙噪春鳥身在幕府心江湖左胥右律但坐嘯¶
第愁一葉釣漁舟不容七尺堂堂表我今歸卧翠谷雲¶
君應紫禁鶯花繞相思有夢到茅齋細雨青燈坐林杪¶
　　　聞徐師川自京師還豫章¶
九衢塵裏無停舟君居陋巷不出遊滿城惡少弋鳬雁¶
對面故人風馬牛别後天寒燈火夜歸来眠冷江湖秋¶
<pb:KR4d0215_WYG_003-8a>¶
馮驩老大食不飽起視八荒徒蒯緱¶
　　　早春偶題¶
寒風淅瀝鳴枯葦小鴨睡殘猶未起更教細雨結輕寒¶
坐聴蕭蕭打忩紙石盆養蒲已抽翠雕斛栽花先生紫¶
擁爐閉閤賦幽香未怕春冰生硯水¶
　　　夢訪友生¶
少年結客長安城妄喜縦酒一章程支離老去一茅屋¶
枕書卧聞長短更友生相望止百里寒夜寥間無微聲¶
<pb:KR4d0215_WYG_003-8b>¶
夢中乗興輒見戴剡溪聊爾扁舟行覺来蘧蘧一榻上¶
不用僮僕争籬迎吹燈弄筆欲書寄窓前白月方亭亭¶
　¶
　¶
　¶
　¶
　¶
　拙齋文集卷三¶
